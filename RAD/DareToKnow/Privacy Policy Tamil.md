---
layout: page
title: Dare to Know - Privacy Policy
permalink: /dtk-pp-ta/
exclude: true
---

# **PRIVACY POLICY**

_LAST UPDATED: September 22, 2023_

Digital Public Square (“DPS”, “நாங்கள்” அல்லது “எங்களை” அல்லது “எங்களுடைய”) http://daretoknowsl.com/ (தளம்) என்ற தமது இணையதளத்திற்கு வருகை தருபவர்களின் தகவல்களை பாதுகாப்பதில் உறுதியாகவுள்ளது. தளத்தில் தரவிறக்கம் செய்யக்கூடியதான அனைத்து பயன்பாடுகள், அம்சங்கள், செயல்பாடுகள், உள்ளடக்கங்கள் அல்லது தளத்தில் கிடைக்கக்கூடிய அல்லது வழங்கப்பட்ட தகவல்கள் மற்றும் பிற ஊடாக படிவங்கள், ஊடக அலைவரிசைகள், தொலைபேசி இணையதளம் அல்லது தொலைபேசி பயன்பாடு ஆகியவை இதில் அடங்கும். எமது தளத்தை பாவிப்பவர்களின் தனிப்பட்ட விடயங்களை நாம் மதிக்கிறோம் மற்றும் இந்த இலக்குக்காக நாம் மேலதிகமாக உங்களுடைய தனிப்பட்ட தரவுகள் ஏதாவது பெற வேண்டி இருப்பின் அதற்கு முன்னதாக உங்களுக்கு அது சம்பந்தமான அனைத்து தகவல்களயும் தெரிவிக்க முயற்சிப்போம்.

இந்த தனியுரிமைக் கொள்கை படிவமானது எமது  பயன்பாட்டு விதிமுறைகளின் ஓர் அங்கமாகும், மற்றும் இதன் மூலம் நீங்கள் எமது தளத்தினை உபயோகிக்கும் சந்தர்ப்பங்களில் நாம் எப்படி உங்களது தரவுகளை சேகரிக்கிறோம், பயன்படுத்துகிறோம், வெளிப்படுத்துகிறோம், மற்றும் பாதுகாக்கிறோம் என்பது பற்றி தெளிவுபடுத்துகிறோம். இந்த தளம் உங்களது கல்வி மற்றும் ஆராய்ச்சி நோக்கங்களுக்கு உபயோகப்படுவதற்கு உருவாக்கப்பட்டுள்ளது.

நமது தளத்தினூடாக தன்னிச்சையாக நமக்கு பெற்றுத்தரும் உங்களது தனிப்பட்ட தரவுகளை சேகரிக்கவும், பயன்படுத்தவும், மற்றும் வெளிப்படுத்தவும் நீங்கள் இந்த தனியுரிமைக் கொள்கை மூலம் உடன்படுகிறீர்கள். இப்படியான உங்கள் தனிப்பட்ட தரவுகள் சில வேளை உங்களுடைய தற்போதைய இடத்தில் இருந்து கனடாவில் அமைந்துள்ள DPS இன் காரியாலயத்திற்கு, அதன் சேவர்களிற்கு, மற்றும் அங்கீகரிக்கப்பட்ட மூன்றாம் தரப்பினர்க்கு பரிமாறப்படுவதை ஏற்றுக்கொண்டு அனுமதியளிக்கின்றீர்கள். தயவு செய்து இந்த தனியுரிமைக் கொள்கையினை கவனமாக வாசியுங்கள். நீங்கள் இந்த தனியுரிமைக் கொள்கை விதிகளுடன் உடன்படவில்லை என்றால், தயவு செய்து இந்த தளத்திற்குள் நுழையவேண்டாம். இந்த தனியுரிமைக் கொள்கை சம்பந்தமான விடயங்களை எவ் வேளையிலும், எக் காரணத்திற்காக வேண்டியேனும் மாற்றும் உரிமை எம்மிடம் உள்ளது. அப்படியான மாற்றங்களை ஏற்படுத்தும் சந்தர்பங்களில் நாம் இந்த தனியுரிமைக் கொள்கையின் “இறுதியாக மேம்படுத்தப்பட்டது” என்பதன் திகதியை புதுப்பிப்பதன் மூலப் உங்களுக்கு அறிவுருத்துவோம். ஏற்படுத்தப்பட்ட மாற்றங்கள், மற்றும் திருத்தங்கள் என்பன மேற்படி மேம்படுத்தப்பட்ட தனியுரிமைக் கொள்கையின் தளத்தினுள் பதிவு செய்த உடனே பிரயோகத்திற்கு வரும். நீங்கள் குறிப்பிட்ட காலத்திற்கு ஒருமுறை இந்த தனியுரிமைக் கொள்கையின் புதுப்பிப்புகள் சம்பந்தமான விடயங்களை மீள்பரீசீலித்துக் கொள்ளுமாறு அறிவுருத்தப் படுகிறீர்கள். இப்படியான மேம்படுத்தப்பட்ட தனியுரிமைக் கொள்கை பதிவிடப்பட்ட திகதிக்கு பிறகு, நீங்கள் தளத்தை தொடர்ந்து பயன்படுத்துவதன் மூலம் நீங்கள் தனியுரிமைக் கொள்கையில் ஏற்படுத்தப்பட்ட மாற்றங்களை நீங்கள் அறிந்ததாக, அவற்றுக்கு உட்பட்டதாக, மற்றும் உடன்பட்டதாக கருதப்படுவீர்கள். நீங்கள் தன்னார்வத்துடனே இந்த தளத்தில் பங்கேற்குறீர்கள் - இந்த தளத்தில் இருந்து எந்த வேளையிலும் உங்களால் வெளியேறலாம்.

### **சேகரிப்படும் உங்கள் தரவுகள்**

உங்களை ஒரு தனிமனிதர் என்று அடையாளப்படுத்துவது உங்களது தனிப்பிட்ட தகவல்கள் ஆகும். நாங்கள் சேகரிக்கும் அல்லது பெற்றுக்கொள்ளக்கூடிய தகவல்களில் பின்வருவன அடங்கும்:

- எங்களுக்கு நீங்கள் வழங்கும் தகவல்கள்:

  - தளத்தில் எங்கள் ஆய்வு படிவத்தை பூர்த்தி செய்தல். எமது ஆய்வில் பங்கெடுப்பது உங்களது முழுமையான சுயவிருப்புக்குரியதே. தகவல் சேகரிப்பது எமது ஆய்வு நடவடிக்கைகளுக்கு மாத்திரமே ஆகும். அதேவேளை, தகவல் சேகரிப்பில் உள்ளடங்கும் அம்சங்களாக, உங்கள் இனம், வயது, பாலினம், மற்றும் உங்களது உயர் கல்வித் தகைமை என்பனவே காணப்படும்.

  - மின்னஞ்சல் மூலமாக எம்மைத் தொடர்பு கொள்ளல்: இச் சந்தர்ப்பத்தில் நாமாக எமது தளத்தினூடாக உங்கள் பெயர், முகவரி, தொலைபேசி இலக்கம், மின்னஞ்சல் முகவரி அல்லது இப்படியான வேறு தகவல்களை பெற்றுக் கொள்வதில்லை.

- பொதுவான பயன்பாட்டுத் தரவு: நீங்கள் எமது தளத்திற்குள் பிரவேசிக்கும் போது, உங்களது ப்ரவுஸரின் மாதிரி, ஆபரேடிங் சிஸ்டம், அணுகல் நேரங்கள், மற்றும் நமது தளத்தில் நீங்கள் பார்வையிடும் பக்கங்கள் என்பன தானாக சேகரிக்கப்படும். நாங்கள் உங்கள் இணையவரைமுறை (Internet Protocol (IP)) முகவரிக்குள் எமது சேவரினூடாக உள் நுழைவதில்லை. IP முகவரிகள் எமது பாதுகாப்பு நடவடிக்கைகளுக்காக வேண்டி எமது பாதுகாப்பு வழங்கியால் சேகரிக்கப்படலாம். நீங்கள் எமது தளத்தை பாவிக்கும் போது உங்களது சாதனத்தின் வகை, சாதனத்தின் சிஸ்டம் மொழி, மற்றும் நகர இருப்பிடம், உங்களது ஆபரேடிங் சிஸ்டம், உங்களது நாடு, மற்றும் ஏனைய தொடர்புகள் பற்றிய தகவல்கள் என்பன உள்ளடக்கப்படும்.

இந்தத்தளம் எங்களால் கனடாவில் இருந்து நிர்வாகிக்கப்படுகிறது; எனினும், கனடாவில் உள்ள நமது தளத்தில் சேகரிக்கப்படும் எந்த தகவல்களையும் நம்மால் இடமாற்றலாம், செயற்படுத்தலாம், மற்றும் சேமிக்கலாம்.

### **உங்கள் தகவல்களின் பயன்பாடுகள் மற்றும் வெளிப்படுத்தல்கள்**

நாம் நமது உள்ளகப் பாவனைக்கு, பொதுவில் பகிர்ந்து கொள்ள, எங்கள் பங்காளர்கள் மற்றும் சேவை வழங்குநர்களுடன் செயற்திட்ட முன்னேற்றம் சம்பந்தமாக அறிக்கை சமர்பிக்கவும் அடையாளமற்ற மொத்த புள்ளிவிபரத் தரவுகளையும், பகுப்பாய்வகளையும் தொகுக்கிறோம். நாங்கள் உங்கள் தனிப்பட்ட தரவுகளை உங்கள் அனுமதியுடன் அல்லது சட்டத்தால் அனுமதிக்கப்பட்ட பிறவழிகளின் மூலம் பயன்படுத்தலாம். எமது தளத்தை பாவிப்பதன் ஊடாக நாங்கள் தரப்படுத்தல், பகுப்பாய்வு, அளவீடுகள், ஆராய்ச்சி, அறிக்கையிடல், இயந்திரக் கற்றல் நடவடிக்கைகள், மற்றும் ஏனைய வணிக நோக்கங்களுக்காக நமது தளத்தால் சேகரிக்கப்பட்ட அடையாளமற்ற (அல்லது புனைப் பெயர் ) முறையில் தொகுக்கப்பட்ட தரவுகளை சேகரிக்க, பயன்படுத்த, பகிர்ந்து கொள்ள, மற்றும் சேமிக்க உரிமையுடையோர் என்பதை ஒப்புக்கொள்கிறீர்கள். சட்டத்தின் அடிப்படையிலோ, நல்ல நம்பிக்கையுடன் கூடிய நிலைப்பாட்டுடனோ உங்களது தனிப்பட்ட தகவல்களை தேவைப்படும் சந்தர்ப்பங்களில் வெளியிடுவதற்கு எமக்கு உரிமை உண்டு, அப்படியான செயற்பாடுகள் நியாயமான முறையில், சட்டத்திற்கு இயைவாக, உரிமை கோரல்களுக்கு பதிலளிக்கக் கூடியதாக, அல்லது DPS, அதன் துணை நிறுவனங்கள், அதன் வாடிக்கையாளர்கள், பங்காளர்கள், சேவை வழங்குநர்கள், அல்லது பொதுமக்கள் போன்றோரின் உரிமைகளை கருத்திற் கொண்டதாக அமைய வேண்டும். எங்கள் துணை நிறுவனங்கள் அல்லது எங்கள் சார்பாக செயல்படும் வணிக பங்காளர்கள் அல்லது முகவர்களுடன் அல்லது எங்கள் நிதி, காப்பீடு, சட்ட, கணக்கியல் அல்லது எங்களுக்கு தொழில்முறை சேவைகளை வழங்கும் பிற ஆலோசகர்களுடன் தனிப்பட்ட தகவல்களை பகிரலாம். தரவுகள் முறைப்படுத்தல் அல்லது ஆவணங்கள் தக்கவைத்தல் போன்ற செயல்பாடுகளைச் செய்ய எங்களால் பணியமர்த்தப்பட்டுள்ள அல்லது எங்களால் ஈடுபடுத்தப்பட்டுள்ள நிறுவனத்திற்கு அல்லது தனிநபருக்கு உங்கள் தனிப்பட்ட தகவல் வெளிப்படுத்தப்படலாம். அப்படியான எந்தவொரு தகவல் வெளிப்படுத்தல் செயற்பாடும் கண்டிப்பாக அதன் இரகசியத்தன்மை பாதுகாப்பின் அடிப்படையிலேயே செய்யப்படும், மேலும் அந்த தகவல் பகிரப்பட்ட குறிப்பிட்ட நோக்கத்திற்காக மட்டுமே பயன்படுத்தப்படும். நிறுவனம் அல்லது தனிநபர் என்ற ரீதியில் இந்த தனியுரிமைக் கொள்கையை கடைபிடிப்பதை நாங்கள் உறுதிசெய்கிறோம்.

பொருத்தமான விதிமுறைகளுக்கு அமைய, உங்கள் தனிப்பட்ட தகவல்களை அரச நிறுவனம், நீதிமன்றம் அல்லது சட்ட அமுலாக்கப் பணியாளர்களுக்கு எங்களால் வெளிப்படுத்தலாம்.

### **உங்கள் தகவல்களின் பாதுகாப்பு**

உங்கள் தனிப்பட்ட தகவல்களை பாதுகாக்க உதவும் வகையிலாக வடிவமைக்கப்பட்டுள்ள பொருத்தமான நிர்வாக, தொழில்நுட்ப, நிறுவன மற்றும் பௌதீக பாதுகாப்பு நடவடிக்கைகளை நாங்கள் மேற்கொள்கிறோம். நீங்கள் எங்களுக்கு வழங்கும் தனிப்பட்ட தகவல்களை பாதுகாக்க எங்களால் முடியுமான முன்னெடுப்புகளை மேற்கொண்டாலும், இதற்கான எங்களது முயற்சிகள் எப்படியிருந்தாலும், மிகச் சிறந்த அல்லது ஊடுருவவே முடியாத எந்த பாதுகாப்பு நடவடிக்கைகளும் இல்லை என்பதையும் நினைவில் கொள்க, மேலும் எந்தவொரு தரவு பரிமாற்றமும் இடைமறிப்பு அல்லது பிற வகையான தவறான பயன்பாட்டிற்கு உற்படாது என உத்தரவாதம் அளிக்க முடியாது. ஆன்லைனில் வெளியிடப்படும் எந்தவொரு தகவலும் அங்கீகரிக்கப்படாத தரப்பினரால் குறிக்கிடப்பட்டு தவறாகப் பயன்படுத்தப்படலாம். எனவே, நீங்கள் உங்களுடைய தனிப்பட்ட தகவல்களை வழங்கும் சந்தர்ப்பத்தில், அவற்றின் முழுமையான பாதுகாப்பிற்கு எங்களால் உத்தரவாதம் அளிக்க முடியாது.

### **பின் தொடர முடியாத செயற்பாட்டுக்கான (Do-Not-Track) கட்டுப்பாடுகள்**

பெரும்பாலான இணைய ப்ரவுஸர்கள் மற்றும் சில மொபைல் ஆபரேடிங் சிஸ்டம்கள் பின் தொடர முடியாத (Do-Not-Track ("DNT")) செயற்பாட்டை அல்லது உங்கள் ஆன்லைன் ப்ரவுஸிங் செயல்பாடுகள் பற்றிய தரவுகள் கண்காணிக்கப்பட்டு சேகரிக்கப்படாமல் இருப்பதற்கான தனிப்பட்ட விருப்பத்தை செயற்படுத்தக்கூடிய அமைப்பினை உள்ளடக்கியதாக காணப்படுகிறது. எங்கள் அனுபவத்தில், பலர் இந்த “DNT” செயற்பாடை பற்றி அறிந்தவர்களாக இல்லை, அத்துடன் அச் செயற்பாட்டிற்கு ஏற்றாற் போல் தங்கள் ப்ரவுஸர் அமைப்புகளை ஒழுங்கமைத்தும் இல்லை. எமது தளமானது அதிக தனிப்பட்ட பாதுகாப்பிற்கான உலகலாவிய  அணுகுமுறையின் அடிப்படையில், DNT ப்ரவுஸர் சமிக்ஞைகள் அல்லது ஆன்லைன் நடவடிக்கைகளை கண்காணிக்கப்படாமல் இருப்பதற்காக காணப்படும் தானாக இயங்கும் எந்த ஒரு பொறிமுறைக்கும் நாங்கள் பதிலளிக்க மாட்டோம்; மாறாக, ஒவ்வொருவரினதும் தனிப்பட்ட விடயங்கள் பேணுப்படுவதை உறுதி செய்ய இந்தத் தளத்தில் சேகரிக்கப்படும் எல்லாத் தரவுகளையும் அடையாளமற்றதாக்குகிறோம்.

### **மூன்றாம் தரப்பு இணையதளங்களால் பயன்படுத்தப்படும் தனிப்பட்ட தகவல்கள்**

 காலத்திற்குக் காலம், எங்களது கட்டுப்பாட்டில் அல்லது பராமரிப்பில் இல்லாத மூன்றாம் தரப்பு இணையதளங்களுக்கான இணைப்புகளை நாங்கள் சேர்க்கலாம். மூன்றாம் தரப்பு இணையதளங்களிற்கு நீங்கள் சமர்ப்பிக்கும் தனிப்பட்ட தகவல்களுக்கு அல்லது மூன்றாம் தரப்பு இணையதளங்களால் சேகரிக்கப்படும் தனிப்பட்ட தகவல்களுக்கு நாங்கள் பொறுப்பு ஏற்கமாட்டோம். நீங்கள் மூன்றாம் தரப்பு இணையதளங்களின் தனியுரிமைக் கொள்கைகளை மீள் ஆய்வு செய்ய வேண்டும் அல்லது அவற்றை பற்றி உங்களுக்கு ஏதேனும் கேள்விகள் அல்லது அவதானங்கள் இருப்பின் குறிப்பிட்ட மூன்றாம் தரப்பு இணையதளத்தின் செயற்பாட்டாளரை தொடர்புகொள்ளவும்.

### **வயது கட்டுப்பாடு**

இந்த தளம் உங்கள் உள்நாட்டு சட்ட வடிவமைப்பில் உள்ள பெரும்பான்மை வயதுக்கு கீழே உள்ளவர்களை கருத்தில் கொண்டோ அல்லது அவர்களை கவரும் வகையிலோ வடிவமைக்கப்படவில்லை. எங்களது அறிவுக்கு உட்பட்ட வகையில் பெரும்பான்மை வயதுக்கு கீழ்ப்பட்ட பாவனையாளர்களின் தனிப்பட்ட தகவல்களை நாம் சேகரிப்பதில்லை. அப்படியான பெரும்பான்மை வயதுக்கு கீழ்ப்பட்ட எவரும் இந்த தளத்தைப் பயன்படுத்தவும் கூடாது. 

### **தகவல்களுக்கான உங்கள் அணுகல் மற்றும் கட்டுப்பாடு**

எந்த நேரத்திலும் உங்களால் எங்களுடனான எதிர்கால தொடர்புகளில் இருந்து விலகிக்கொள்ளலாம். எங்கள் தளத்தில் கொடுக்கப்பட்டுள்ள மின்னஞ்சல் முகவரி மூலம் அல்லது தொலைபேசி எண் மூலம் எங்களைத் தொடர்பு கொள்வதன் மூலம் உங்களால் எந்த நேரத்திலும் பின்வரும் செயற்பாடுகளை செய்து கொள்ளலாம்: உங்களைப் பற்றி எங்களிடம் ஏதேனும் தரவுகள் இருந்தால், அதைப் பார்க்கவும்; உங்களைப் பற்றி எங்களிடம் உள்ள தரவுகளை மாற்றவும்/திருத்தவும்; உங்களைப் பற்றி எங்களிடம் உள்ள எந்தத் தரவுகளையும் நீக்குமாறு கேட்டுக்கொள்ளவும்; உங்கள் தரவை நாங்கள் பயன்படுத்துவது குறித்து உங்களுக்கு ஏதேனும் அவதானங்கள் இருந்தால் தெரிவிக்கவும் முடியும்.

DPS இன் வணிகத் தளம் அமைந்துள்ள இடம் டொரொண்டோ, ஒன்டாரியோ, கனடா. உங்கள் தனிப்பட்ட தகவல்கள் அல்லது இந்த தனியுரிமைக் கொள்கை பற்றிய ஏதேனும் கோரிக்கைகள், கேள்விகள் அல்லது கருத்துகளுக்கு மின்னஞ்சல் மூலம் எங்களைத் தொடர்புகொள்ளலாம்: privacy@digitalpublicsquare.org 
