---
layout: page
title: Pantau Dana Politik - Privacy Policy
permalink: /pdp-pp-mn/
exclude: true
---

# **Dasar Privasi**

Kemas kini terakhir: 2023-11-30

Digital Public Square (“DPS”, “kita” atau “kami”) komited untuk melindungi privasi pengunjung laman web kami di  pantaudanapolitik.com (“Laman”). Laman ini mempunyai aplikasi, ciri, fungsi, kandungan atau maklumat yang boleh dimuat turun, tersedia atau disediakan pada Laman dan mana-mana bentuk media, saluran media, laman web telefon atau aplikasi telefon lain yang berkaitan atau disambungkan dengannya. Kami menghormati privasi pengguna dan untuk meneruskan misi ini, kami berusaha untuk memberikan anda segala maklumat yang berkaitan sebelum mengumpul maklumat peribadi anda. 

Dasar Privasi ini membentuk sebahagian daripada Terma Penggunaan kami dan menerangkan cara kami mengumpul, menggunakan, mendedahkan dan melindungi maklumat peribadi anda apabila melayari Laman kami. Laman ini disediakan bagi tujuan pendidikan dan penyelidikan anda.

Dengan memberikan maklumat peribadi secara sukarela melalui Laman ini, mana-mana yang berkenaan, maka anda bersetuju dengan pengumpulan, penggunaan, serta pendedahan kami menurut Dasar Privasi ini. Anda mengakui dan bersetuju bahawa maklumat peribadi boleh dipindahkan dari lokasi semasa anda ke pejabat dan pelayan DPS dan pihak ketiga yang sah bertempat di Kanada.

Sila baca Dasar Privasi ini sepenuhnya. Jika anda tidak setuju dengan terma Dasar Privasi ini, mohon jangan akses Laman ini. Kami berhak untuk membuat perubahan terhadap Dasar Privasi pada bila-bila masa untuk apa-apa sebab. Kami akan memaklumkan anda jika terdapat perubahan dengan mengemas kini tarikh “Kemas Kini Terakhir” Dasar Privasi ini. Sebarang perubahan atau pengubahsuaian akan berkuat kuasa serta-merta selepas Dasar Privasi pada Laman dikemas kini. Anda digalakkan untuk menyemak Dasar Privasi ini secara berkala untuk mendapatkan kemas kini terbaharu. Anda akan dianggap telah dimaklumkan, untuk tertakluk pada, serta dianggap telah menerima perubahan dalam mana-mana Dasar Privasi yang disemak dengan penggunaan Laman anda secara berterusan selepas tarikh Dasar Privasi yang disemak itu disiarkan. 

Penyertaan anda dalam platform ini adalah secara sukarela – anda boleh keluar dari Laman pada bila-bila masa.

## PENGUMPULAN MAKLUMAT ANDA
Maklumat peribadi adalah maklumat yang mengenal pasti diri anda sebagai individu. Maklumat yang mungkin kami kumpul atau peroleh termasuk: 

 - Maklumat yang anda berikan kepada kami dengan: 
  - Melengkapkan borang tinjauan kami di Laman. Penyertaan tinjauan adalah sepenuhnya atas pilihan. Maklumat dikumpul untuk tujuan penyelidikan kami sahaja termasuk maklumat seperti kumpulan umur, jantina, bangsa dan tahap pendidikan tertinggi anda. 
  - Menghubungi kami melalui e-mel. Kami tidak mengumpul nama anda, alamat, nombor telefon, alamat e-mel atau maklumat peribadi tersebut melalui Laman secara automatik. 
 - Data penggunaan umum: Maklumat yang dikumpul secara automatik oleh pelayan kami apabila anda mengakses Laman termasuk jenis pelayar web anda, sistem operasi, waktu akses dan halaman yang anda telah lihat pada Laman kami. Kami tidak log alamat Protokol Internet (“IP”) anda pada pelayan kami. Alamat IP boleh disimpan oleh pembekal keselamatan kami bagi tujuan perlindungan keselamatan. Jika anda sedang menggunakan Laman kami, ia mungkin akan memberitahu jenis peranti anda, sistem bahasa peranti anda, dan lokasi bandar, sistem operasi anda, negara anda, dan interaksi dengan Laman yang lain. 

Laman ini dikuat kuasa oleh kami di Kanada; namun kami boleh memindahkan, memproses dan menyimpan sebarang maklumat yang dikumpul melalui Laman ini

## PENGGUNAAN DAN PENDEDAHAN MAKLUMAT ANDA 
Kami mengumpul data statistik dan analisis yang tidak dikenal pasti secara agregat untuk digunakan secara dalaman, untuk dikongsi secara terbuka, dan untuk melaporkan perjalanan projek bersama rakan kongsi dan penyedia perkhidmatan kami.  

Kami juga mungkin menggunakan maklumat peribadi anda untuk cara lain dengan kebenaran atau yang dibenarkan oleh undang-undang berkenaan. Dengan menggunakan Laman, anda bersetuju bahawa kami dilesenkan untuk mengumpul, menggunakan, berkongsi, dan menyimpan data agregat tanpa nama (atau nama samaran) yang dikumpul melalui Laman untuk menanda aras, analitik, metrik, penyelidikan, pelaporan, pembelajaran mesin dan tujuan perniagaan lain.

Kami berhak untuk mendedahkan maklumat peribadi jika diharuskan oleh undang-undang atau dengan ketelusan hati bahawa tindakan itu diperlukan untuk mematuhi proses undang-undang, bertindak balas terhadap tuntutan, atau melindungi hak, harta atau keselamatan DPS, ahli gabungannya, pelanggan, rakan kongsi, penyedia perkhidmatan, atau pihak umum. 

Kami mungkin akan kongsikan maklumat peribadi bersama ahli gabungan atau rakan perniagaan atau ejen yang bertindak bagi pihak kami atau dengan penasihat kewangan, insurans, undang-undang, perakaunan atau apa-apa penasihat lain yang memberikan perkhidmatan profesional kepada kami. 

Maklumat peribadi anda mungkin terdedah kepada syarikat atau individu yang bekerja atau ditugaskan oleh kami untuk melaksanakan fungsi bagi pihak kami seperti pemprosesan data atau penyimpanan dokumen. Sebarang pendedahan maklumat peribadi anda dibuat atas dasar sulit, dan maklumat hanya akan digunakan untuk tujuan ia dikongsikan. Kami akan memastikan syarikat atau individu tersebut mematuhi Dasar Privasi ini. 

Tertakluk kepada peraturan yang berkenaan, kami mungkin akan dedahkan maklumat peribadi anda kepada agensi kerajaan, mahkamah, atau kakitangan penguat kuasa undang-undang. 

## KESELAMATAN MAKLUMAT ANDA 
Kami menggunakan langkah-langkah keselamatan pentadbiran, teknikal, organisasi, dan fizikal yang direka untuk melindungi maklumat peribadi anda. Walaupun kami telah mengambil langkah-langkah bertanggungjawab untuk melindungi maklumat peribadi yang anda berikan, harap maklum bahawa walaupun dengan usaha kami, tiada langkah keselamatan yang sempurna atau tidak dapat diceroboh dan tiada kaedah penghantaran data boleh dijamin terhadap sebarang pemintasan atau salah guna yang lain. Sebarang maklumat yang didedahkan dalam talian akan terdedah dengan pemintasan dan salah guna oleh pihak yang tidak sepatutnya. Oleh itu, kami tidak dapat menjamin keselamatan menyeluruh jika anda memberikan maklumat peribadi. 

## KAWALAN UNTUK CIRI DO-NOT-TRACK
Kebanyakan pelayar web dan segelintir sistem operasi kawalan jauh merangkumi tetapan atau ciri Do-Not-Track (“DNT”) yang anda boleh aktifkan untuk menandakan keutamaan privasi anda supaya tiada data mengenai aktiviti pelayaran dalam talian anda dipantau atau dikumpul. Mengikut pengalaman kami, ramai orang tidak biasa dengan DNT dan tidak menetapkan tetapan pelayar mereka dengan sewajarnya. Sebagai pendekatan privasi yang lebih universal pada Laman kami, kami tidak bertindak balas terhadap signal pelayar DNT atau mana-mana mekanisme lain yang menyampaikan pilihan anda secara automatik untuk tidak dijejaki dalam talian; sebaliknya, kami menetapkan segala data yang terkumpul dalam Laman ini sebagai tanpa nama agar semua orang dapat mengekalkan privasi mereka. 

## MAKLUMAT PERIBADI YANG DIGUNAKAN OLEH LAMAN WEB PIHAK KETIGA 
Dari semasa ke semasa, kami mungkin menyertakan pautan ke laman web pihak ketiga yang tidak dikawal atau diselenggara oleh kami. Kami tidak bertanggungjawab atas maklumat peribadi yang diberikan oleh anda ke laman web pihak ketiga atau yang dikumpulkan oleh laman web pihak ketiga. Anda perlu menyemak dasar privasi laman web pihak ketiga atau menghubungi pengendali laman web pihak ketiga jika terdapat soalan atau kebimbangan. 

## SEKATAN UMUR 
Laman ini tidak ditujukan atau direka untuk menarik minat individu di bawah umur majoriti dalam bidang kuasa tempatan anda. Kami tidak mengumpul maklumat peribadi daripada pengguna di bawah umur dewasa secara sengaja. Sesiapa sahaja di bawah umur dewasa tidak boleh menggunakan Laman ini.

## AKSES ANDA DAN KAWALAN TERHADAP MAKLUMAT 
Anda boleh menarik diri daripada sebarang hubungan dengan kami pada bila-bila masa. Anda boleh melakukan perkara berikut pada bila-bila masa dengan menghubungi kami melalui alamat e-mel atau nombor telefon yang tertera pada Laman kami: lihat data yang kami ada tentang anda, jika terdapat; mengubah/membetulkan mana-mana data yang kami ada; meminta kami membuang sebarang data tentang anda; menyatakan sebarang kebimbangan tentang penggunaan data oleh kami. 

Tempat perniagaan DPS’ ialah Toronto, Ontario, Kanada. Jika terdapat sebarang permintaan, soalan, komen mengenai maklumat peribadi anda atau Dasar Privasi ini, anda boleh hubungi kami melalui e-mel: privacy@digitalpublicsquare.org.

Anda berhak untuk membuat aduan pada bila-bila masa dengan National Data Protection Agency (ANPD) untuk isu perlindungan maklumat peribadi. 
